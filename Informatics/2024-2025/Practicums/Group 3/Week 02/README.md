# Седмица 2 - Типове данни и особености на типовете. Променливи и константи. Операции и изрази. Вход и изход. Логически операции.



## Задача 1 ⬇️ (Входни Операции) ⬇️

Създайте програма, в която декларирате променливи от следните типове, инициализирайте ги с конкретни стойности и изведете стойностите на променливите на стандартния изход:

- **цяло число**    -> *int*
- **реално число**  -> *float / double*
- **символ**        -> *char*


## Задача 2 ⬆️ (Изходни Операции) ⬆️

Създайте програма, в която декларирате променливи от следните типове, прочетете стойностите на променливите от стандартния вход и изведете стойностите на променливите на стандартния изход:

- **цяло число**    -> *int*
- **реално число**  -> *float / double*
- **символ**        -> *char*


## Задача 3 ➡️ (Размяна на Променливи) ⬅️

Създайте програма, която разменя стойностите на две целочислени променливи:

- **с помощта на трета променлива**
- **без помощта на трета променлива**


## Задача 4 :heavy_equals_sign: (Аритметични Операции, Релационни Операции, Логически Операции) :heavy_equals_sign:

Създайте програма, която прочита две цели числа от стандартния вход (**x** и **y**) и извежда резултата от следните операции на стандартния изход:

- x + y (аритметичен оператор за събиране)
- x - y (аритметичен оператор за изваждане)
- x * y (аритметичен оператор за умножение)
- x / y (аритметичен оператор за целочислено деление)
- x % y (аритметичен оператор за модулно деление)

- x < y (релационен оператор за строга линейна наредба по-малко)
- x > y (релационен оператор за строга линейна наредба по-голямо)
- x <= y (релационен оператор за нестрога линейна наредба по-малко или равно)
- x >= y (релационен оператор за нестрога линейна наредба по-голямо или равно)
- x == y (релационен оператор за релация равно)
- x != y (релационен оператор за релация неравно)

- x && y (логически оператор за конюнкция)
- x || y (лотически оператор за дизюнкция)


## Задача 5 :o: (Окръжност) :o:

Създайте програма, която прочита число с плаваща запетая от стандартния вход, представляващо радиус на окръжност. Програмата трябва да изведе на стандартния изход дължината на окръжността и лицето на кръга, образуван от тази окръжност.

> Създайте собствена константа, репрезентираща числото "π".


## Задача 6 :capital_abcd: (Латинска Азбука) :abcd:

Създайте програма, която по подадена малка буква от латинската азбука, прочетена от стандартния вход, да изведе на стандартния изход съответстващата ѝ главна буква.


## Задача 7 :question: (Средни Стойности) :question:

Създайте програма, която приема 3 числа от стандартния вход и извежда на стандартния изход тяхното:

- средноаритметично
- средногеометрично
- среднохармонично
- средноквадратично


## Задача 8 :spider_web: (Разстояние в Декартова Координатна Система) :spider_web:

Създайте програма, която приема координати на 2 точки от декартовата координатна система от стандартния вход и пресмята разстоянието между тях, извеждайки го на стандартния изход, в следните случаи:

- едномерна координатна система
- двумерна координатна система
- тримерна координатна система


## Задача 9 :cactus: (Сума и Произведение) :cactus:

Създайте програма, която прочита 4-цифрено число от стандартния вход и извежда на стандартния изход сумата и произведението от цифрите му.


## Задача 10 :smiley: (Високосна Година) :smiley:

*Джесика* създава своя нов проект на **C++**, в който обработва таблици със стойности и за дати. Срещу всяка дата ѝ е необходимо да провери дали датата е от високосна или невисокосна година. За целта, помогнете ѝ, като създадете програма, която прочита от стандартния вход число, представляващо година, и извежда на стандартния изход:

- **1**, ако годината е високосна
- **0**, ако годината не е високосна

Една година е високосна, ако:

- се дели на 4 и не се дели на 100
- се дели на 400


## Задача 11 (Аритметичен Израз)

Създайте програма, която да изчислява решението на дадената формула при стойности на `X` и `Y`, които се въвеждат от потребителя, извеждайки на стандартния изход резултата от самия израз:

$$
\frac{\frac{X^{2}}{Y^{2} - 1} + \frac{1}{X^{2} + Y^{2}} + \frac{Y^{2}}{X^{2} - 1}}{\frac{1}{X^{2} - Y^{2}}}
$$

> Приемете, че въведените стойности са коректни и принадлежат на допустимите стойности на израза, т.е. изпълнено е, че $X \notin \{  -1, 1 \}$, $Y \notin \{ -1, 1 \}$, $X \neq Y$.


## Задача 12 (Максимум и Минимум)

Създайте програма, която прочита от стандартния вход стойностите на две цели числа и извежда на стандартния изход кое от двете числа е по-малко и кое от двете числа е по-голямо.


## Задача 13 (Броене на Положителни и Броене на Отрицателни)

Създайте програма, която прочита от стандартния вход стойностите на три цели числа и извежда на стандартния изход броя на положителните числа и броя на отрицателните числа като отделни резултати, измежду въведените три цели числа.
