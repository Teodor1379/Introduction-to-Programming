# Седмица 2

## Задача 1

Създайте програма, в която декларирате променливи от следните типове, инициализирайте ги с конкретни стойности и изведете стойностите на променливите на стандартния изход:

- **цяло число**    -> *int*
- **реално число**  -> *float / double*
- **символ**        -> *char*

## Задача 2

Създайте програма, в която декларирате променливи от следните типове, прочетете стойностите на променливите от стандартния вход и изведете стойностите на променливите на стандартния изход:

- **цяло число**    -> *int*
- **реално число**  -> *float / double*
- **символ**        -> *char*

## Задача 3

Създайте програма, която разменя стойностите на две целочислени променливи:

- **с помощта на трета променлива**
- **без помощта на трета променлива**

## Задача 4

Създайте програма, която прочита две цели числа от стандартния вход (**x** и **y**) и извежда резултата от следните операции на стандартния изход:

- x + y
- x - y
- x * y
- x / y
- x % y

- x < y
- x > y
- x <= y
- x >= y
- x == y
- x != y

## Задача 5

Създайте програма, която прочита число с плаваща запетая от стандартния вход, представляващо радиус на окръжност. Програмата трябва да изведе на стандартния изход дължината на окръжността и лицето на кръга, образуван от тази окръжност.

> Създайте собствена константа, репрезентираща числото "π".

## Задача 6

Създайте програма, която по подадена малка буква от латинската азбука, прочетена от стандартния вход, да изведе на стандартния изход съответстващата ѝ главна буква.

## Задача 7

Създайте програма, която приема 3 числа от стандартния вход и извежда на стандартния изход тяхното:

- средноаритметично
- средногеометрично
- среднохармонично
- средноквадратично

## Задача 8

Създайте програма, която приема координати на 2 точки от декартовата координатна система от стандартния вход и пресмята разстоянието между тях, извеждайки го на стандартния изход, в следните случаи:

- едномерна координатна система
- двумерна координатна система
- тримерна координатна система

## Задача 9

Създайте програма, която прочита 4-цифрено число от стандартния вход и извежда на стандартния изход сумата и произведението от цифрите му.

## Задача 10

*Джесика* създава своя нов проект на **C++**, в който обработва таблици със стойности и за дати. Срещу всяка дата ѝ е необходимо да провери дали датата е от високосна или невисокосна година. За целта, помогнете ѝ, като създадете програма, която прочита от стандартния вход число, представляващо година, и извежда на стандартния изход:

- **1**, ако годината е високосна
- **0**, ако годината не е високосна

Една година е високосна, ако:

- се дели на 4 и не се дели на 100
- се дели на 400
