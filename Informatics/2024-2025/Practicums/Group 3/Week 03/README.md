# Седмица 3

## Задача 1

Създайте програма, която прочита стойностите на 2 цели неотрицателни числа `x` и `y` и извежда на стандартния изход резултата от следните побитови операции:

- побитово отрицание *NOT* на всяко от тях
- побитова конюнкция *AND* между тях
- побитова дизюнкция *OR* между тях
- побитова изключваща дизюнкция *XOR* между тях

## Задача 2

Създайте програма, която прочита стойностите на 1 цяло неотрицателно число `z` и цяло неотрицателно число `n` и извежда на стандартния изход резултата от следните побитови операции:

- побитово отместване наляво с `n` позиции
- побитово отместване надясно с `n` позиции

## Задача 3

Създайте програма, която прочита стойността на цяло неотрицателно число `n` и извежда на стандартния изход най-младшия бит и най-старшия бит в двоичната репрезентация на числото `n`.

## Задача 4

Създайте програма, която прочита стойността на символ от стандартния вход и извежда на стандартния изход:

- `"Uppercase Letter"`, ако символът е главна латинска буква;
- `"Lowercase Letter"`, ако символът е малка латинска буква;
- `"Number"`, ако символът е число;
- `"Other"`, ако едруг символ.

## Задача 5

Създайте програма, която прочита стойностите на две цели числа `a` и `b`, които ще представляват затворения интервал `[a, b]`. При невалидни стойности, отпечатайте на стандартния изход съобщение за грешка. След това въведете число `x`. В зависимост от стойността на `x` отпечатайте на стандартния изход:

- `"Smaller than a!"`, ако `x < a`
- `"In the interval!"`, ако `a ≤ x ≤ b`
- `"Bigger than b!"`, ако `x > b`

## Задача 6

Създайте програма, която прочита координатите на точка, координатите на център на окръжността и дължината на нейния радиус и определя дали точката се намира вътре в окръжността,  върху самата окръжност, или извън кръга. На първия ред от стандартния вход да се прочетат трите числа, описващи окръжността `x0`, `y0`, `r`, а на втория ред да се прочетата две числа `x` и `y`, които са координатите на точката. Съответните резултати от програмата трябва да са `Inside the Circle!`, `On the Circle!`, `Outside the Circle!`.

## Задача 7

Създайте програма, която намира решенията на следните уравнения по подадени коефициенти, разглеждайки всички възможни случаи:

- ax + b = 0
- ax^2 + bx + c = 0
- (ax + b)(cx + d) = 0

## Задача 8

Създайте програма, която прочита координатите на 2 правоъгълника, чиито страни са успоредни на координатните оси на декартова координатна система. Правоъгълник се описва с четири реалнозначни стойности - координатите на горния си ляв и долния си десен ъгъл. Програмата да проверява дали правоъгълниците имат поне обща точка и, ако имат, да намира площта на тяхното сечение, отпечатвайки съответните резултати на стандартния изход.

## Задача 9

Създайте програма, която проверява позицията на точка, зададена с координатите си от стандартния вход, спрямо координатна система, извеждайки съответно съобщение на стандартния изхо:

- в едномерния случай в коя полуравнина или върху оста се намира
- в двумерния случай в кой квадрант или върху коя ос се намира
- в тримерния случай в кой октант или върху коя ос се намира

## Задача 10

Краят на лятната сесия настъпи и всеки с нетърпение очаква изпита по Висша Алгебра. Както добре знаем, доцент Божилов има следната схема за оценяване:

- точки от теоретични контролни - 0 - 20 точки
- точки от писмен изпит върху задачи - 0 - 40 точки
- точки от устен изпит върху развита тема - 0 - 10 точки
- точки от устен изпит върху доказателства - 0 - 30 точки

Скалата за оценяване е следната (приемаме, че `x` е броят точки на студент):

- `x < 50` -> *Слаб 2.00*
- `50 ≤ x ≤ 60` -> *Среден 3.00*
- `60 < x ≤ 70` -> *Добър 4.00*
- `70 < x ≤ 80` -> *Мн. добър 5.00*
- `80 < x ≤ 100` -> *Отличен 6.00*

Джесика се явява на изпита по Висша Алгебра и иска да изчисли какъв резултат трябва да има от писмения изпит и от устния изпит, така че да има конкретна оценка. Тя е умно момиче и вече има 20 точки от теоретичните контролни.

Оценката, която Джесика иска да има, да се въвежда от стандартния вход. На следващия ред да се въвеждат съответно точките ѝ от останалите три компонента от схемата за оценяване. След това изведете на стандартния изход дали Джесика би имала оценката, която иска да получи. Направете проверка за невалидни данни.
