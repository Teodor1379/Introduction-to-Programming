# Седмица 9 - Базови алгоритми върху масиви. Указатели

## Задача 1 (Сливане на Сортирани Масиви)

Създайте програма, която прочита от стандартния вход число `N <= 100`. След това програмата прочита от стандартния вход два сортирани масива от цели числа. На стандартния изход да се изведе сортираното сливане на двата масива.

## Задача 2 (Мажорантен Елемент в Масив)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа и извежда на стандартния изход мажорантния елемент в масива. Мажорантен елемент е такъв, който се среща $\lfloor\frac{N}{2}\rfloor$ пъти в масива.

## Задача 3 (Премахване на Дубликати в Масив)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа и извежда на стандартния изход съдържанието на масива без съдържание на дублиращи се елементи.

## Задача 4 (Превъзхождащо Число)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа и извежда на стандартния изход `K`-тото число по големина, където `K` е число, което също се прочита от стандартния вход.

## Задача 5 (Минимална Дупка)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. Програмата трябва да изведе на стандартния изход минималното разстояние в низходящото подреждане на числата от масива.

## Задача 6 (Максимална Дупка)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. Програмата трябва да изведе на стандартния изход максималното разстояние във възходящото подреждане на числата от масива.

## Задача 7 (Двоично Търсене)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. Програмата трябва да изведе на стандартния изход дали елемента `R`, въведен от потребителя, е елемент на масива, използвайки алгоритъма за двоично търсене.

## Задача 8 (Добавяне на Елементи 1)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. На стандартния изход изведете масив, който е копие на въведения, но между всеки два елемента е вмъкнато средноаритметичното на двата елемента като елемент на масива.

## Задача 9 (Добавяне на Елементи 2)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. На стандартния изход изведете масив, който е копие на въведения, но преди и след всеки елемент на масива е вмъкнат елемент, чиято стойност е съответно по-малка от текущия елемент, и е вмъкнат елемент, чиято стойност е съответно по-голяма от текущия елемент.

## Задача 10 (Премахване на Елемент)

Създайте програма, която прочита от стандартния вход число `N <= 100`. След това програмата прочита от стандартния вход масив от цели числа. На стандартния изохд изведете масив, който е копие на въведения, но с премахнато числото `K`, където числото `K` е въведено от потребителя.
